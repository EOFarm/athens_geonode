========================================
Πύλη Γεωχωρικών Δεδομένων Δήμου Αθηναίων
========================================

Καλώς ήρθατε στην Πύλη Γεωχωρικών Δεδομένων Δήμου Αθηναίων.

H `Πύλη`_ αποτελεί έναν κατάλογο γεωχωρικών δεδομένων και θεματικών χαρτών και ενεργοποιήθηκε τον Οκτώβριο του 2021.

Μπορείτε να πλοηγηθείτε από το μενού σε ψηφιακούς χάρτες και δεδομένα GIS και να βρείτε πληροφορίες που αφορούν την περιοχή του Δήμου Αθηναίων.

H `Πύλη`_  αναπτύχθηκε από το Τμήμα Διαχείρισης Γεωχωρικών Δεδομένων Πόλεως της Διεύθυνσης Στρατηγικού Σχεδιασμού, Ανθεκτικότητας, Καινοτομίας και Τεκμηρίωσης του Δήμου Αθηναίων με την υποστήριξη της ΔΑΕΜ ΑΕ και της EOfarm.

Βασίζεται στο `GeoNode`_, μια διαδικτυακή εφαρμογή και πλατφόρμα για την ανάπτυξη γεωγραφικών συστημάτων πληροφοριών (GIS) και υποδομών χωρικών πληροφοριών (SDI) με το πρότυπο OGC (Open Geospatial Consortium).

Για περισσότερες πληροφορίες σχετικά με την ιστοσελίδα, συζητήσεις ή απορίες, μπορείτε να επικοινωνήσετε με την διαχειριστική ομάδα μέσω `ηλεκτρονικού μηνύματος`_.

.. _Πύλη: http://gis.cityofathens.gr/
.. _GeoNode: http://geonode.org/
.. _ηλεκτρονικού μηνύματος: mailto:t.gis@athens.gr

Περιεχόμενα Πύλης
=================
Εισαγωγή
-----------
Στην Πύλη μπορείτε να αναζητήσετε γεωχωρικά δεδομένα του Δήμου Αθηναίων από τα μενού της πρώτης σελίδας.

Σε όλες τις ενότητες υπάρχουν εικονίδια αναζήτησης ανάλογα με το θέμα, λέξεις κλειδιά κλπ.

Τα δεδομένα είναι διαθέσιμα για περιήγηση, θέαση, μεταφόρτωση, δημιουργία χαρτών και διαμοιρασμό δημοσίως, σύμφωνα με τους όρους της "Χορήγησης άδειας χρήσης γεωχωρικών δεδομένων Δήμου Αθηναίων" η οποία βρίσκεται στο τέλος της παρούσης σελίδας.

Ενότητα Χάρτες
----------------
Δυναμικοί χάρτες με αναζήτηση οδού και αριθμού με ποικίλες πληροφορίες όπως τα διοικητικά όρια του Δήμου, τις κοινωνικές υπηρεσίες του, πολεοδομικά θέματα κλπ.

Από τα δεξιά μενού των χαρτών μπορείτε να μετρήσετε, να τυπώσετε, να διαμοιράσετε μέσω συνδέσμου ή και να ενσωματέσετε μέσω κώδικα - Share Via a direct link & Via the embedded code.

Από τα αριστερά μενού μπορείτε να διαχειριστείτε τα επίπεδα.

Ενότητα Δεδομένα/Επίπεδα
----------------
Θεματικά επίπεδα GIS τα οποία μπορείτε να "κατεβάσετε" στον υπολογιστή σας σε διάφορες μορφές μεταξύ των οποίων shape files.

Ενότητα Δεδομένα/Έγγραφα
----------------
Χάρτες σε μορφή pdf και έγγραφα συνδεδεμένα με χαρτογραφικά υπόβαθρα όπως ΦΕΚ και Αποφάσεις Δημοτικού Συμβουλίου κλπ. τα οποία μπορείτε να "κατεβάσετε" στον υπολογιστή σας.

Ενότητα Δεδομένα/Ηλεκτρονκές Υπηρεσίες
---------------------- 
Χρήσιμες συνδέσεις με τον παγκόσμιο ιστό

Apps
------------
Εφαρμογές (μελλοντικά)

Γεωγραφικά Συστήματα Πληροφοριών (G.I.S.) Δήμου Αθηναίων
========================================================

Τα Γεωγραφικά Συστήματα Πληροφοριών (G.I.S.) απεικονίζουν στο χώρο και στο χρόνο ποικίλες πληροφορίες, παρέχοντας ένα δυνατό εργαλείο που βελτιστοποιεί την επιστημονική εργασία, από απλές εφαρμογές έως την δυνατότητα λήψεων σύνθετων αποφάσεων. Τα GIS αποτελούνται από ανθρώπους, δεδομένα, λογισμικό και μηχανήματα. 

Ο Δήμος Αθηναίων ξεκίνησε την πιλοτική χρήση τους κατά τα έτη 1991-1997. Το 1998 έως το 2016 αναπτύχθηκαν δεδομένα κι υπηρεσίες με κεντρικό σχεδιασμό. Το 2017-19 ο Δήμος προχώρησε σε αναδιοργάνωση του GIS με τα εξης:

* Εκπαίδευση προσωπικού
* Συγκέντρωση, παραμετροποίηση και παραγωγή νέων δεδομένων
* Δημιουργία ενιαίας βάσης δεδομένων
* Εγκαταστάσεις λογισμικού
* Λειτουργία GIS Server 

To 2021 εγκαινιάστηκε μια νέα εποχή με στόχο την εξωστρέφεια του GIS με τον σχεδιασμό για την χρησιμοποίηση τεχνολογιών αιχμής και με στόχο την παροχή περισσοτέρων υπηρεσιών για τον πολίτη αλλά και την αναβάθμιση των λειτουργιών του Δήμου Αθηναίων.

Υπηρεσίες προς τον πολίτη μέσω εφαρμογών GIS
--------------------------------------

Εκτός της παρούσης υπηρεσίας λειτουργούν και οι εξής εφαρμογές οι οποίες βασίζονται στα Γεωγραφικά Πληροφοριακά Συστήματα του Δήμου Αθηναίων:

`Πληροφόρηση όρων δόμησης`_

Η πληροφόρηση όρων δόμησης προσφέρεται με την χρήση Γεωγραφικού Πληροφοριακού Συστήματος (G.I.S.) με την συνεργασία των Δ/νσεων Δόμησης και Στρατηγικού Σχεδιασμού, Ανθεκτικότητας, Καινοτομίας και Τεκμηρίωσης του Δήμου Αθηναίων. Πρόκειται για την μακροβιότερη εφαρμογή GIS η οποία λειτουργεί από το 2000 και εξυπηρετεί τους πολίτες με την αποστολή της πληρορφορίας μέσω email.

.. _Πληροφόρηση όρων δόμησης: https://www.cityofathens.gr/khe/oroidomisis

`Εφαρμογή Κοιμητηρίων`_

Η διαδικτυακή Πύλη για τα Κοιμητήρια του Δήμου Αθηναίων προσφέρεται με την χρήση Γεωγραφικού Πληροφοριακού Συστήματος (G.I.S.)  και έχει την ακόλουθη αποστολή:

  *  Την παροχή ενός ολοένα διευρυνόμενου πληροφοριακού πλαισίου για τα κοιμητήρια
  *  Την παροχή άμεσης πρόσβασης σε υπηρεσίες, οικονομικές και μη, χωρίς την ανάγκη προσέλευσης στον κισσέ
  *  Την υποστήριξη του δραστηριοποιούμενου επαγγελματία μέσω της παροχής υψηλού επιπέδου υπηρεσιών
  *  Τον εκσυγχρονισμό των παρεχόμενων υπηρεσιών και την ενδυνάμωση της διαφάνειας

.. _Εφαρμογή Κοιμητηρίων: https://cem.cityofathens.gr/

`Υιοθέτησε ένα δέντρο στην Αθήνα`_

Ο Δήμος Αθηναίων έχει θέσει σε λειτουργία το πρόγραμμα “Adopt-A-Tree / Υιοθέτησε νεοφυτεμένα δέντρα”, μέσα από το οποίο οι Αθηναίοι μπορούν να βοηθήσουν με εύκολο τρόπο στη διατήρηση του αστικού πρασίνου και να συμβάλλουν σημαντικά στη βελτίωση της ποιότητας ζωής στην πόλη μας.

Το πρόγραμμα Adopt-A-Tree σας δίνει τη δυνατότητα να αναζητήσετε ένα δέντρο κοντά σας μέσω της εφαρμογής Novoville και εθελοντικά να το βοηθήσετε να επιβιώσει κατά τους θερινούς μήνες, ποτίζοντάς το.

.. _Υιοθέτησε ένα δέντρο στην Αθήνα: https://novoville.com/el/adopt-a-tree/

`Μητρώο Τοπογραφικών Διαγραμμάτων`_

Το Μητρώο Τοπογραφικών Διαγραμμάτων αποτελεί ολοκληρωμένο σύστημα υποβολής και διαχείρισης τοπογραφικών διαγραμμάτων. Οι ενδιαφερόμενοι (πολίτες, μηχανικοί κ.λπ.) μπορούν να υποβάλουν ηλεκτρονικά τοπογραφικά διαγράμματα και συνοδευτικά στοιχεία τεκμηρίωσης, δίχως να απαιτείται η φυσική παρουσία στις Υπηρεσίες του Δήμου. ΣΗΜΕΙΩΣΗ: Η υπηρεσία θα τεθεί σε πλήρη λειουργία το 2022.

.. _Μητρώο Τοπογραφικών Διαγραμμάτων: https://topo.cityofathens.gr/



Εφαρμογές GIS στις εσωτερικές υπηρεσίες του Δήμου Αθηναίων
--------------------------------------

Δενδρολόγιο-θαμνολόγιο Εθνικού Κήπου
...................................

Το Τμήμα Εθνικού Κήπου του δήμου Αθηναίων, κατέγραψε και διαχειρίζεται με την χρήση τεχνολογίας GIS, την υπάρχουσα φυτική βλάστηση κάθε δέντρου και κάθε θάμνου στον Εθνικό Κήπο με τα εξής στοιχεία: είδος, ταυτότητα, τοποθεσία, ποιοτικά χαρακτηριστικά.

Παραχώρηση χώρων στάθμευσης
...........................

Το Τμήμα Βιώσιμης Κινητικότητας της Διεύθυνσης Σχεδίου Πόλεως και Αστικού Περιβάλλοντος διαχειρίζεται με την χρήση τεχνολογίας GIS την παραχώρηση χώρων στάθμευσης, με βάση τις ισχύουσες κανονιστικές διατάξεις, και την άρση της παραχώρησης όταν έχουν εκλείψει οι λόγοι για τους οποίους αυτοί παραχωρήθηκαν. 

Σύστημα Ελεγχόμενης Στάθμευσης 
...............................

Το Τμήμα Ελέγχου Στάθμευσης της Δημοτικής Αστυνομίας ελέγχει την τήρηση των όρων στάθμευσης σε θέσεις επισκεπτών, μονίμων κατοίκων και ειδικών θέσεων στάθμευσης στο σύστημα Ελεγχόμενης Στάθμευσης σύμφωνα με τις κανονιστικές αποφάσεις του Δήμου σύμφωνα με την αποτύπωσή τους στα Γεωγραφικά Πληροφοριακά Συτήματα GIS.


Χορήγηση άδειας χρήσης γεωχωρικών δεδομένων Δήμου Αθηναίων
==============================================================
Σύμφωνα με την υπ. αριθμ. 302/2013 Απόφαση Δημοτικού Συμβουλίου:

«Τα γεωχωρικά δεδομένα να διατίθενται στο κοινό με τους ειδικότερους όρους της Ελληνικής άδειας
Creative Commons Αναφορά Προέλευσης (CC BY v.3.0) όπως προσδιορίζονται λεπτομερώς στη
σχετική Άδεια Χρήσης http://creativecommons.org/licenses/by/3.0/gr/».

Επίσης συμπληρωματικά να αναγράφονται στην άδεια χρήσης τα εξής:
«Ο Δήμος Αθηναίων καταβάλλει κάθε προσπάθεια έτσι ώστε το περιεχόμενο των γεωχωρικών
πληροφοριών να είναι κατά το δυνατόν ακριβές, αληθή και επίκαιρο.
Ο Δήμος Αθηναίων ουδεμία ευθύνη φέρει (αστική ή ποινική) ή σε παντώς είδους ζημία (θετική, ειδική
ή αποθετική) για τυχόν απαιτήσεις του χρήστη των παραχωρημένων πληροφοριακών δεδομένων, σε
κάθε περίπτωση μη ακριβών ή μη επικαιροποιημένων.

Επιπλέον σημειώνουμε ότι οι προς διάθεση γεωχωρικές πληροφορίες, δεν υποκαθιστούν τις πάσης
φύσεως διοικητικές πράξεις που οφείλει να εκδίδει ο Δήμος Αθηνάιων, π.χ. βεβαιώσεις χρήσεων γης,
όρων δόμησης κλπ.».

